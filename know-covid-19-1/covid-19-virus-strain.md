---
description: ഈ പേജിൽ COVID-19 വൈറസ് സമ്മർദ്ദത്തെക്കുറിച്ചുള്ള വിശദമായ വിവരങ്ങൾ അടങ്ങിയിരിക്കുന്നു.
---

# COVID-19 വൈറസ് ബുദ്ധിമുട്ട്

{% hint style="info" %}
ജോലി പുരോഗതിയിലാണ്,  റഫർ ചെയ്യുക [https://www.ecdc.europa.eu/en/novel-coronavirus-china/questions-answers](https://www.ecdc.europa.eu/en/novel-coronavirus-china/questions-answers)
{% endhint %}

### 1. എന്താണ് SARS-CoV-2? എന്താണ് കോവി‍ഡ്-19?

2019 നോവല്‍ കൊറോണ വൈറസിന് നല്‍കിയിരിക്കുന്ന പേരാണ് സിവിയര്‍ അക്യൂട്ട് റെസ്പിറേറ്ററി സിന്‍ഡ്രോം കൊറോണ വൈറസ്-2 (SARS-CoV-2). ഈ വൈറസ് മൂലമുണ്ടാകുന്ന രോഗത്തിന്റെ പേരാണ് കോവിഡ്-19. ഇതുവരെ മനുഷ്യരില്‍ കണ്ടെത്താത്ത ജനിതകമാറ്റം വന്ന പുതിയതരം കൊറോണ വൈറസ് ആണ് SARS-CoV-2.

### 2. എവിടെ നിന്നാണ് കൊറോണ വൈറസ് ഉത്ഭവിക്കുന്നത്?

കൊറോണ വൈറസുകള്‍ മൃഗങ്ങള്‍ക്കിടയിലാണ് പൊതുവേ കണ്ടുവരുന്നത്. മൃഗങ്ങളില്‍ നിന്നിത് മനുഷ്യനിലേക്കും പകരാനിടയുണ്ട്.
വവ്വാലുകളിലാണ് ഇവയില്‍ ഭൂരിഭാഗവും കണ്ട് വരുന്നതെങ്കിലും(natural hosts) മറ്റ് പല ജീവികളും ഈ രോഗത്തിന് ഹേതുവാകാനിടയുണ്ട്. ഉദാഹരണത്തിന് മിഡില്‍ ഈസ്റ്റ് റെസ്പിറേറ്ററി സിന്‍ഡ്രോം കൊറോണ വൈറസ് (MERS-CoV) ഒട്ടകങ്ങളില്‍ നിന്നും സിവിയര്‍ അക്യൂട്ട് റെസ്പിറേറ്ററി സിന്‍ഡ്രോം കൊറോണ വൈറസ്-1 (SARS-CoV-1) സിവറ്റ് ക്യാറ്റുകളില്‍ നിന്നുമാണ് മനുഷ്യരിലേക്ക് പകരുന്നത്. കൊറോണ വൈറസുകളെ പറ്റിയുള്ള കൂടുതല്‍ വിവരം ECDC ഫാക്റ്റ് ഷീറ്റില്‍ കാണാവുന്നതാണ്.

> [https://www.ecdc.europa.eu/en/factsheet-health-professionals-coronaviruses](https://www.ecdc.europa.eu/en/factsheet-health-professionals-coronaviruses)

### 3. SARS, ഫ്ളൂ തുടങ്ങിയവയ്ക് സമാനമാണോ ഈ വൈറസ്?

ചൈനയില്‍ ഇപ്പോള്‍ കണ്ടെത്തിയിരിക്കുന്ന നോവല്‍ കൊറോണ വൈറസ് ജനിതകപരമായി SARS-CoV-1-ഉമായി അടുത്ത് ബന്ധപ്പെട്ടിരിക്കുന്നു. 2002-ന്റെ ഒടുക്കത്തില്‍ ചൈനയിലാണ് SARS ഉത്ഭവിച്ചത്. 8 മാസങ്ങള്‍ കൊണ്ട് 33 രാജ്യങ്ങളിലായി 8000-ല്‍ അധികം കേസുകളാണ് SARS മൂലം ഉണ്ടായത്. SARS ബാധിച്ചവരില്‍ ഏകദേശം പത്തിലൊന്ന് പേര്‍ മരണത്തിന് കീഴടങ്ങി.
പ്രാഥമിക റിപ്പോര്‍ട്ടുകളനുസരിച്ച് ആദ്യമാസം (January 2020) ചൈനയില്‍ കോവിഡ്-19ന്റെ 7000-ത്തോളം കേസുകളും രണ്ടാം മാസം (February 2020) ആഗോളതലത്തില്‍ പിന്നെയും 80,000ത്തോളം കേസുകളും ഉണ്ടായിട്ടുണ്ട്. ഇതില്‍ ആദ്യത്തെ 87,000 കേസുകളില്‍ 3000-ത്തോളം പേര്‍ മരണമടഞ്ഞു. നിലവില്‍ ലോകമൊട്ടാകെ ഈ വൈറസ് വ്യാപിച്ചുക്കൊണ്ടിരിക്കുകയാണ്. കൂടുതല്‍ വിവരങ്ങള്‍ക്കായി സമകാലിക വിവരങ്ങള്‍ കാണുക. 
കോവിഡ്-19നും ഫ്ളൂവിനും (ഇന്‍ഫ്ലുവെന്‍സ) കാരണമായ വൈറസുകള്‍ മനുഷ്യരില്‍ നിന്ന് മനുഷ്യരില്‍ നിന്ന് പകരുന്നവയും രണ്ട് വ്യാധികള്‍ക്കും സമാനമായ രോഗലക്ഷണങ്ങളാണെങ്കിലും ഈ രണ്ട് വൈറസുകളുടെയും പെരുമാറ്റം വ്യത്യസ്തമാണ്. 
